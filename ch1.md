# အခန်း - ၁
# ဖမ်းဆိးခြင်း နှင့် ရှာဖွေသိမ်းဆည်းခြင်း

(က) ရဲကဖမ်းနိုင်သူများ
(ခ)  အရပ်သား(ရဲမဟုတ်သူ) က ဖမ်းနိုင်သူများ
(ဂ)  လမ်းတွင်ဖမ်းဆီးခြင်း
(ဃ) လူကိုယ်တိုင် ရှာဖွေသိမ်းဆည်းခြင်း
(င)  အိမ်တွင်ဖမ်းဆည်းခြင်း
(စ)  အိမ်တွင်ရှာဖွေသိမ်းဆည်းခြင်း
(ဆ) မိသားစု ဆောင်ရွက်ရန်

- ရဲများက မေးစရာရှိလို့ခဏလိုက်ခဲ့ပါဟုပြောပြီး လူကိုဖမ်းဆီး သွားလေ့ရှိသည်။
- ရဲအရေးပိုင်သော အမူတွင် ဝရမ်းမပါဘဲ ဖမ်းနိုင်သော်လည်း၊ ရဲအရေးမပိုင်သောအမှုများတွင်လည်း ဝရမ်းမပါဘဲ ဖမ်းလေ့ရှိသည်။ ဝရမ်းမပါဘဲ ဖမ်းခွင့်မရှိပါ။ (ရဲအရေးပိုင်မှုဆိုသည်မှာ ရဲက ဝရမ်းမပါဘဲ ဖမ်းခွင့်ရှိသော အမှုမျိုးကို ဆိုလိုသည်။)

## (က) ရဲက ဖမ်းနိုင်သောသူများ (Cr.P.C-54)

- (၁) ရဲအရေးပိုင်သော အမှုများတွင်ရဲသည် ဝရမ်းမပါဘဲ ဖမ်းဆီးခွင့်၊ရှာဖွေခွင့်ရှိသည်။
- (၂) ရဲအရေးမပိုင်သော အမှုများတွင် ရဲသည် ဝရမ်းပါမှသာ ဖမ်းခွင့်၊ ရှာဖွေခွင့်ရှိသည်။


ရဲက ဝရမ်းမပါဘဲ ဖမ်းနိုင်သူများ

- ရဲအရေးပိုင်သောပြစ်မှုကျူးလွန်ကြောင်း၊ တိုင်ကြားခံရသူ၊ သတင်းပေးခံရသူ အပေါ်ကျိုးကြောင်းဆီလျော်စွာ မသင်္ကာခံရသူ။
- ဥပဒေနှင့် လျော်ညီသော အကြောင်းမရှိဘဲ ဖောင်းထွင်းကိရိယာ လက်ဝယ်ရှိသူ။
- ပြစ်မှုကျူးလွန်ကြောင်းကြေငြာခံရသူ။
- ခိုးရာပါပစ္စည်း လက်ဝယ်ရှိသူ၊ ယင်းပစ္စည်းနှင့် ပတ်သက်၍ ပြစ်မှုကျူးလွန်သည်ဟု ကျိုးကြောင်းဆီလျော်စွာ မသင်္ကာခံရသူ။
- ရဲတာဝန်ထမ်းဆောင်စဥ် ပိတ်ပင်တားဆီးသူ၊ ချုပ်နှောင်ထားရာမှ ထွက်ပြေးသူ၊ ထွက်ပြေးရန်အားထုတ်သူ။
- တပ်ပြေးဖြစ်ကြောင်း၊ ကျိုးကြောင်းဆီလျော်စွာ မသင်္ကာခံရသူ။
- နိုင်ငံပြင်ပတွင် ပြစ်မှုကျူးလွန်ခဲ့သူဖြစ်ကြောင်း ကျိုးကြောင်း ဆီလျော်စွာ မသင်္ကာခံရသူ။
- ပြန်လွှတ်သော အကျဥ်းသားသည် နေထိုင်ရာအရပ် ပြောင်းရွှေ့ရာအရပ်ကို ပြောကြားရန်တဝန်ရှိလျက်နှင့် ဖောက်ဖျက်သူ။
  [Cr.P.C 563 (3)]
- အခြားရဲအရာရှိက ဥပဒေနှင့်အညီဖမ်းပေးရန် တောင်းဆိုခံရသူ။
- နေထိုင်ရာအတည်တကျမရှိသူ၊ လုယက်တက်သူကို ဖမ်းခြင်း။
  [Cr.P.C - 55(1)]
- ပြစ်မှုကျူးလွန်ရန်အတွက် ကြိုတင်ဖုံးကွယ်ရန် သတိနှင့်နေကြောင်းတွေ့ရှိသူ။ [Cr.P.C -55(1)A]
- အသက်မွေးဝမ်းကျောင်း ထင်ရှားမရှိသူ၊ မိမိအကြောင်း ကျေနပ်လောက်အောင် ပြောမပြနိုင်သူ။ [Cr.P.C - 55(1)B]
- လုယက်၊ ဖောက်ထွင်း၊ ခိုးတတ်သူ၊ ခိုးရာပါပစ္စည်းမှန်းသိလျက်လက်ခံတတ်သူ (သို့) ခြောက်လှန့်တောင်းတတ်သူ၊ နစ်နာစေမည် ဟု ကြောက်အောင်ခြောက်လှန့်အားထုတ်သူဟု ကျော်စောသူများ။ 
[Cr.P.C - 55(1)C]
- အမှုစစ်ရဲအရာရှိ၏အမိန့်ဖြင့် ဥပဒေနှင့်အညီ ဖမ်းထိုက်သူကို ဖမ်းနိုင်သည်။(Cr.P.C-56)
- ရဲအရေးမပိုင်သော အမှုကျူးလွန်သူ၊ ကျူးလွန်သည်ဟု စွပ်စွဲခံရသူ၏ နေရပ်လိပ်စာအမှန်ကို သိရှိနိုင်ရန် ဖမ်းခွင့်ရှိသည်။ လိပ်စာ အမှန်ရလျှင်ခံဝန်ချုပ်ဆို၍ပြန်လွှတ်ရမည်။ လိပ်စာအမှန်မရသူ၊ ခံဝန်ချုပ်ရန်ပျက်ကွက်သူ၊ အာမခံပေးရန် မလုံလောက်လျှင် (၂၄) နာရီအတွင်း အနီးဆုံးတရားသူကြီးထံ ချက်ချင်းပေးပို့ရမည်။ (CR.P.C - 57)


## (ခ) အရပ်သား (ရဲမဟုတ်သူ) များက ဖမ်းဆီးနိုင် သူများ (Cr.P.C - 59)

- (၁) မိမိရှေ့မှောက်တွင် အာမခံမရသော၊ ရဲအရေးပိုင်သောအမှုကိုကျူးလွန်သူ။
- (၂) ယင်းပြစ်မှုကို ကျူးလွန်သူ၊ ကျူးလွန်သည်ဟု ကြေငြာခြင်းခံရသူ။
- (၃) ဖမ်းပြီးအနီးဆုံးရဲအရာရှိ၊ ရဲစခန်းသို့ချက်ချင်းပေးပို့ရမည်။
- (၄) ပြစ်မှုကျူးလွန်ကြောင်း၊ မပေါ်ပေါက်လျှင် ရဲက ချက်ချင်းပြန်လွှတ်ရမည်။


## (ဂ) လမ်းတွင်ဖမ်းခြင်း

- (၁) လမ်းပေါ်နှင့် အများပြည်သူဝင်ထွက်နိုင်သော နေရာတွင် ဖမ်းဆီးခံရပါကဖမ်းသူကိုမေးရန် -
- (၂) ဖမ်းသူ၏ အမည်၊ရာထူး၊အဖွဲ့အစည်း
- (၃) လူဖမ်းဝရန်း ရှိ၊မရှိ
- (၄) ဝရမ်းမရှိလျင် ဘာအမှုဖြင့်ဖမ်းသလဲ၊ တိုက်ချက်ဖွင့်ထားတာရှိသလား
- (၅) ဘယ်ကိုခေါ်သွားမှာလဲ
- (၆) မိသားစုနှင့် ရှေ့နေကို အကြောင်းကြားနိုင်ရန် ဖမ်းသော ရဲကိုခွင့်တောင်းပါ၊ မရပါက တနည်းနည်းဖြင့်ရအောင် အကြောင်းကြားပါ။
- (၇) ဖမ်းခံရသူက အသာတကြည် အဖမ်းခံလျှင် ရဲသည် ကိုယ်ထိလက်ရောက်ချုပ်နှောင်ဖမ်းဆီးခြင်း မပြုရ။ [Cr.P.C -46(1)]


## (ဃ) လူကိုယ်တိုင် ရှာဖွေသိမ်းဆည်းခြင်း

ရဲကဖမ်းပြီးလျှင် လူကိုယ်တိုင် ရှာဖွေသိမ်းဆည်းလေ့ရှိသည်။ ရှာဖွေသက်သေ (၂)ဦးအဖြစ် ၄င်းတို့နှင့်ပက်သက်သူများကို ခေါ်လာတတ်သည်။ သက်သေသည် အနီးအနားနေသူဖြစ်ရမည်။ (Cr.P.C - 103(1))၊ ရဲနှင့်ပတ်သက်သောသူ မဖြစ်ရ (PM 1363) အနီးအနားနေသူကို ခေါ်ပေးရန်ပြောရမည်။ ဝတ်ထားသော အဝတ်အစားမှ လွဲ၍ အခြားပစ္စည်းအားလုံးကို ရဲက သိမ်းဆည်းခွင့်ရှိသည်။ (Cr.P.C -51)
- ရဲက ပစ္စည်းစာရင်းကို ရေးမှတ်ရမည်။
- ပစ္စည်းစာရင်းမိတ္တူကိုတောင်းလျှင် ရဲကပေးရမည်။ (မတောင်းလျှင် ရဲကပေးရန်တာဝန်မရှိပါ)။ (Cr.P.C - 103(4))


## (င) အိမ်တွင်ဖမ်းခြင်း (Cr.P.C - 48)

- ရဲများသည် ညနက်သန်းခေါင် ဧည့်စာရင်းစစ်ရန်ဆိုပြီး တံခါး ဖွင့်ခိုင်းပြီးအိမ်ထဲဝင်၍ လူကိုဖမ်းခြင်း၊ ရှာဖွေသိမ်းဆည်းခြင်း ပြုလုပ်လေ့ရှိသည်။
- ဧည့်စာရင်းစစ်ရန် အိမ်ထဲသို့ ဝင်လိုလျှင် တရားရုံး၏ ရှာဖွေဝရမ်းလိုအပ်သည်။ (ဧည့်မတိုင်သော အမှုသည် ရဲအရေးမပိုင်သော အမှုဖြစ်ပါသည်)
- ဧည့်စာရင်းစစ်ရန် အကြောင်းပြ မရလျှင် ရဲများက မသင်္ကာ သူရှိ၍အိမ်ထဲဝင်လိုကြောင်း ပြောလျှင် တခါးမဖွင့်မီ ရဲသည် ဥပဒေအရလုပ်ပိုင်ခွင့်ရှိကြောင်း ကြိုတင်ရှင်းပြရန် တာဝန်ရှိသောကြောင့်
ရဲကိုမေးရန်-
 - (၁) ဝရမ်းပါ၊ မပါလျှင် ဘာအမှုလဲ။
 - (၂) မည်သူ့ကိုတိုင်းတန်းထားသလဲ၊ ဘယ်လို တိုင်တန်းထားသလဲ (အမှုဖြစ်စဥ်)
 - (၃) ဖမ်းသူ၏ အမည်ရာထူး၊ အဖွဲ့အစည်း
 - (၄) ရဲအရေးပိုင်သောအမှုဖြစ်သလား။ (ရဲအရေးပိုင်သော အမှုဖြစ်လျှင် တံခါးဖွင့်ပေးရမည်။ မဖွင့်လျှင် ရဲက ရိုက်ချိုးဖွင့်ခွင့်ရှိသည်၊ ရဲအရေးမပိုင်သော အမှုဖြစ်လျှင် တရားရုံးဝရမ်းရှိမှသာ ဝင်နိုင်သည်။)
 - (၅) ဖမ်းပြီးလျှင် ဘယ်ကိုခေါ်သွားမလဲ။



## (စ) အိမ်တွင် ရှာဖွေသိမ်းဆည်းခြင်း

အိမ်ထဲမဝင်မီ ရဲသည်မိမိတွင် လုပ်ပိုင်ခွင့်ရှိကြောင်း ဦးစွာရှင်းပြရန် တာဝန်ရှိသည်။ (Cr.P.c 48)
တံခါးမဖွင့်မှီ ရဲအားမေးရန် 
- (၁) ရှာဖွေဝရမ်းပါ၊ မပါမေးရန်။ မပါလျှင် ရဲအရေးပိုင်သော အမှု ဟုတ်မဟုတ်။
- (၂) ဘာအမှုဖြင့်ရှာမလဲ၊ တိုင်တန်းချက်ရှိ၊ မရှိ။
- (၃) ဘာပစ္စည်းကို ရှာမလဲ။
- (၄) လာရောက်ရှာသူများ၏အမည်၊ ရာထူးနှင့် အဖွဲ့အစည်းအမည်။
- (၅) ရဲများသည် အခြားတွင်နေထိုင်သော ၎င်းတို့နှင့် ပတ်သတ်သူများကို သက်သေအဖြင့် ခေါ်လာလေ့ရှိသည်။ ပါလာသော သက်သေ(၂)ဦးသည် အနီးပတ်ဝန်းကျင်တွင် နေထိုင်သူကိုသာ ခေါ်လာရန် ရဲကိုပြောရမည်။ 
[Cr.P.C - 103(1)]

တံခါးဖွင့်ပြီးနောက်

- (၁) ရှာဖွေရန် အတွင်းသို့ မဝင်မီ သက်သေ(၂)ဦးနှင့် ရှာဖွေရမည့်ရဲများသည် ၎င်းတို့ အချင်းချင်း တစ်ဦး၏ခန္ဓာကိုယ်ကို တစ်ဦးကရှာဖွေရမည်၊၊ (ဝှက်ယူလာသော ပစ္စည်းများ မရှိကြောင်း သေချာရန်ဖြစ်သည်။) (P.M 1708)
- (၂) ရှာဖွေခြင်းကို အိမ်ရှိသူများ၏ ရှေ့မှောက်တွင် ပြုလုပ်ရမည်။ လိုက်လံကြည့်ရှုခွင့်ရှိသည်။ ကြည့်ရမည်။
[CR.P.C - 103(2)]
- (၃) ရဲကပြောသော အမှုနှင့် မသက်ဆိုင်သည့် ပစ္စည်းများကို ရဲများက သိမ်းဆည်းခွင့်မရှိပါ။ မသိမ်းရန်ပြောရမည်။
- (၄) ရှာဖွေပုံစံရှိ ဇယားများပေါ်တွင် ရဲက ပြည့်စုံစွာရေးသွင်းရမည်။ ပစ္စည်းတွေ့ရှိရာ နေရာ အသီးသီးကို ဖော်ပြရမည်။ အကြောင်းအရာများမှန်ကန်စွာရေးသွင်းရမည်။ မပြည့်စုံပါက၊ မမှန်ပါက ရဲကိုပြောရမည်။ ပြော၍ မရပါက ရှာဖွေပုံစံပေါ်တွင် လက်မှတ်မထိုးပဲ နေနိုင်သည်။ [Cr.P.C - 103 (3)]
- (၅) ရဲများအား လိုအပ်သလို နှုတ်ဖြင့်ကန့်ကွက်ခြင်း၊ စောဒကတက်ခွင့်ရှိသည်။
- (၆) ပစ္စည်းများသိမ်းဆည်းလျှင် ရှာဖွေပုံစံကို ရဲက ရေးဖြည့်ရမည်။ ရှာဖွေပုံစံမိတ္တူ ကို ပစ္စည်းအပ်ပေးသူအား ရဲက ပေးရမည်။ ပေးပြီးမှ ပစ္စည်းများကိုရဲက သိမ်းယူသွားခွင့်ရှိသည်။ 
- (၇) အခြားဒေသမှ ရဲများမှ ရှာဖွေ သိမ်းဆည်းလျှင်သက်ဆိုင်ရာရဲစခန်းမှူးထံသို့ ရှာဖွေသည့် အကြောင်းကြားစာ ချက်ချင်းပို့ရမည်။
သိမ်းဆည်း မိတ္တူ ကိုတပါတည်းပေးပို့ရမည်။

ဖမ်းဆီး၊ သိမ်းဆည်းပြီးနောက် 

- (၁) ဝရမ်းမပါပဲ ဖမ်းပြီးနောက် အာမခံပေးသင့် မပေးသင့် ကိစ္စ အတွက် ချက်ချင်းရဲစခန်းမှူးထံပေးပို့ရမည်။ (Cr.P.C - 60) (ချက်ချင်းမပို့လျှင် ရန်ကုန်ရဲအက် ပုဒ်မ ၂၉ (သို့) ရဲအက် ဥပဒေပုဒ်မ ၄၅ အရပြစ်ဒဏ် ထိုက်သည်။) 
- (၂) အာမခံပေးနိုင်သော အမှူကို ရဲများက ကိုယ်ပိုင်ခံဝန်ချုပ်ဖြင့်ဖြစ်စေ၊ အာမခံဖြင့်ဖြစ်စေ လွှတ်ထားနိုင်သည်။ အာမခံကို မတန်မဆ မတောင်းရ။ (Cr.P.C - 61) 
- (၃) ဖမ်းမိပြီး (၂၄) နာရီထက်ကျော်လွန်၍ ရဲက ချုပ်မထားရ။ (Cr.P.C - 63) 
- (၄) ဖမ်းဆီးခံရသူအား ကိုယ်တိုင်ခံဝန်ချုပ်မရှိဘဲ(သို့)အာမခံမပေးဘဲ(သို့) တရားသူကြီး၏ အမိန့်မရှိဘဲ မလွှတ်ရ။ (CR.P.C -63) 

## (ဆ) မိသားစုက ဆောင်ရွက်ရန်

- (၁) မေးမြန်းရရှိသော အဖြေများကို၎င်း၊ ဖြေကြားသူ၏အမည်ကိုလည်း သေချာမှတ်ထားရန်။
- (၂) ခေါ်သွားသောနေရာသို တပါတည်း လိုက်သွားရန်။
- (၃) ဧည့်သည်၊ရှေ့နေနှင့် တွေ့ခွင့်ပြုရန်တောင်းပါ။ (ညှင်းပန်းနှိပ်စက်မှုရှိ မရှိ၊ ချုပ်နှောင်ရာတွင် လိုသည်ထက် ပိုတင်းကြပ်အောင် လုပ်ခြင်းရှိမရှိ သိရှိနိုင်ရန်) (CR.P.C - 50, PM 1198) 
- (၄) အစားအသောက်နှင့် အဝတ်အစားပေးခွင့်ရှိသည်။
- (၅) ဖမ်းဆီးသွားသူကို မသိပါက ချုပ်နှောင်ခံရသော ဒေသရှိရဲစခန်းတွင် (စာတင်) မေးမြန်းပါ။ တိုင်ချက်ရှိမရှိ(စာတင်) မေးမြန်းပါ။ (စုံစမ်းမရပါက လူကိုဖမ်းသွားကြောင်း ရဲစခန်းတွင် တိုင်တန်းပါ)
- (၆) ဖမ်းဆီးသူကို သိပါက ချုပ်နှောင်ထားသော နေရာကို(စာတင်) မေးပါ။ မပြောပါက တရားရုံးသို့ လူကို ရှာဖွေပေးရန်ဦးတိုက်လျှောက်ထားခွင့်ရှိသည်။ (Cr.P.C - 100) 
- (၇) ချုပ်နှောင်သော နေရာကိုသိလျှင် အစားအသောက်၊ အဝတ်အစားပေးခွင့်ရှိသည်။ 
- (၈)ရှာဖွေသိမ်းဆည်းသော ပစ္စည်းစာရင်း (သို့) ရှာဖွေပုံစံကို သိမ်းထားပါ။
- (၉) ရဲထံကိုယ်ပိုင်ခံဝန် (သို့) အာမခံဖြင့်လွှတ်ပေးရန်တောင်းပါ။ 
- (၁၀) ရဲအချုပ်(သို့) ထောင်တွင် ချုပ်နှောင်ထားစဉ် ဧည့်သည်နှင့်ရှေ့နေတို့သည် ဖမ်းခံရသူနှင့် ထိတွေ့ခွင့်ရှိသည်။ ဥပဒေ အကြံပေးခွင့်ရှိသည်။ အစားအသောက်၊ အဝတ်အစား ပေးခွင့်ရှိသည်။ (PM 1198, PA31-33) 
- (၁၁) ဖမ်းပြီး (၂၄)နာရီအတွင်း တရားရုံးသို့ ရမန်ယူရန် ရုံးထုတ်ရမည်ဖြစ်၍ မိသားစုက လိုက်သွားရမည်။ 
- (၁၂) တရားရုံးတွင် ရဲက ချုပ်ရမန်တောင်းလျှင် တရားသူကြီး ထံသို့ ရှေ့နေ ငှားမည်ဖြစ် ရှေ့နေအား အကြောင်းကြားပေးရန်တင်ပြပါ။ တရားသူကြီးက စီစဉ်ပေးရန် တာဝန်ရှိသည်။
- (၁၃) ရဲတောင်းသည့်အတိုင်း ချုပ်ရမ်မပေးရန်ကို၎င်း၊ ချုပ်နှောင်သောရက်များများမပေးရန်ကို ၎င်း၊ ထောင်သို့ပို့ပေးရန်ကို၎င်း၊ အခြားလျှောက်ထားမှုများကို ၎င်း လျှောက်ထားခွင့်ရှိသည်။ (Cr.P.C - 340, C.M 403)
- (၁၄) ရဲအချုပ်တွင် ညှင်းပန်းနှိပ်စက်မှုရှိမရှိ သိရှိရန်၊ တွေ့ခွင့်တောင်းပါ။ နှိပ်စက်မှုရှိလျှင် တရားသူကြီးထံတင်ပြပါ။ (တရားသူကြီးက လိုအပ်သလို အရေးယူပေးရန် တာဝန်ရှိသည်။)